Сьогодні виповнюється 20 років з дня виходу епохального альбому Radiohead "OK Computer". 

Відчуття втрати себе плюс стрімкий технічний розвиток кінця XX століття – з постійним гулом комп’ютерів, телевізорів, радіо – шум, що зливається в один і нагадує «дзижчання холодильника» (Привіт, «Karma Police»), – все це знайшло відображення в наступному альбомі Radiohead. На цей раз музиканти вирішили будь-якою ціною зробити новий запис не схожим на всі попередні. На роль продюсера запросили свого друга Найджела Годріча, який працював інженером при записі «The Bends». Ні учасникам групи, ні новоспеченому продюсеру не подобалось працювати в студіях, Найджел навіть порівнював їх з громадськими туалетами, де «двісті мільйонів людей займаються тим самим, що і ти». 

Для початку на виділені EMI 140 тисяч доларів Radiohead закупили мобільну арт-студію, щоб мати можливість записуватись в різних місцях, без необхідності щоразу освоювати нову апаратуру. Після місяців репетицій та пошуків потрібних для альбому звуків група відправилась у великий маєток Сент-Кетрінс-Корт і почала запис. Перші два тижні були найпрекраснішим періодом в роботі над «OK Computer». За цей час вони встигли швидко записати 4 пісні та закласти фундамент майбутнього альбому, але дуже швидко атмосфера продуктивності і всезагального щастя зникла – на зміну їй прийшло відчуття тривоги та сумнівів за результат. Останній місяць роботи над записом перетворився в тотальне пекло. Том впав у паніку. Він прокидався кожного дня о 5 ранку і протягом двох тижнів програвав треки в різному порядку, щоб зрозуміти в якій послідовності на альбомі поставити кожен з них. Зрештою, Джонні не витримав напруги і заявив Йорку, що роботу пора припиняти. 

Група відправилась в своє найтриваліше, 18-ти місячне світове турне, що перетворилось в величезну катастрофу. Одноманітність переїздів та перельотів, коли кожне попереднє місто нагадує наступне, безкінечні саундчеки та репетиції, необхідність відповідати на одній й ті ж питання в інтерв’ю, тривалі приступи нудьги – все це виснажувало музикантів космічними темпами. Том не міг змиритись зі своїм статусом суперзірки. Він відгороджувався та постійно шукав приводу, щоб усамітнитись. Чим довше тривало турне, тим менш якісними ставали виступи. Для «Radiohead» вони стали буденністю і група не могла більше знайти сторонні ресурси для того, щоб як і раніше по максимуму вкладатись в якісні шоу. Том перебував буквально на грані зриву, з останніх сил даючи по 3-4 концерти на тиждень. Першим синглом з «OK Computer» став божевільний трек на шість з половиною хвилин – «Paranoid Android», а вже за декілька тижнів група тріумфально виступила в ролі хедлайнера на одному з найбільших фестивалів сучасності – Гластонбері. Справи йшли як ніколи добре. Всі музичні критики одноголосно називали «OK Computer» найкращим альбомом року, а самих «Radiohead» найвеличнішою групою сучасності. 

Весь цей процес зсередини був зафіксований на камеру режисером та другом групи Грантом Гі і в результаті виданий документальним фільмом з іронічною назвою «Meeting People is Easy». По закінченню туру музиканти спустошеними повернулись назад до Британії. Йорк був настільки втомленим, що вперше в житті зіткнувся з творчою кризою. В нього зникло будь-яке бажання продовжувати грати на гітарі, і наступні півтора роки він абсолютно не міг ні створювати музику, ні писати тексти. Коли підходив час запису нового альбому Том вирішив, що на цей раз вони обійдуться без типового радіохедівського гітарного звуку і зроблять щось по-справжньому не схоже на всі свої попередні роботи.

Повна стаття: goo.gl/5hU5lO